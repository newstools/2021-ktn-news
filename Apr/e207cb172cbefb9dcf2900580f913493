Takriban watu ishirini wamepata majeraha baada ya magari waliyokuwa wakisafiria kuhusika kwenye ajali katika barabara kuu ya Malindi -Mombasa. Ajali hiyo iliyohusisha matatu mbili ilitokea mahali ambapo palishuhudiwa ajali iliyosababisha watu 15 kupoteza maisha yao wiki iliyopita. Kulingana na kamanda wa polisi wa kaunti ndogo ya Malindi John Kemboi, ajali hiyo ilitokea wakati matatu moja ilijaribu kupita gari lingine katika eneo la Kizingo.&nbsp;