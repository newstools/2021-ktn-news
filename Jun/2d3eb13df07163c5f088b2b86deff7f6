Chuo anuai cha Sigalagala kimejikatia tiketi ya raundi ya 16 bora baada ya ushindi wao wa 4-3 dhidi ya Kajiado North katika uga wa Gems Cambridge. Sigalagala ilitwaa uongozi kutoka kwa Mike Shivachi dakika ya 15, hata hivyo dakika ya 24 Kajiado North wakasawazisha kupitia kwa Kelvin Moses. Sigalagala wakatwaa usukani tena kupitia mabao mawili ya mike shivachi dakika za 34 na 35. Samuel Otete pia alicheka na wavu katika mchuano huo na kufanya mambo kuwa 3-1. Bao la nne la Sigalagala lilipachikwa na Martin Ombewa. Kajiado North walipunguza masaibu yao kupitia kwa Bedan Amunabi na mkwaju wa penalti wa Samuel Kapen na kutamatisha mchuano huo 4-3.