Polisi wameanzisha msako dhidi ya wezi wa mifugo wanaoaminika kutoka eneo la samburu mashariki ambao wanadaiwa kuwaua wachungaji watatu kwa kuwapiga risasi na kisha kutoweka na takriban mbuzi 800 katika eneo la Kamanga kwenye mpaka wa Isiolo na Samburu. Mmoja wa majeruhi anaendelea kupokea matibabu katika hospitali ya rufaa ya Isiolo. Akithibitisha kisa hicho cha jumatatu jioni, kamanda wa polisi kaunti ya Isiolo Joseph Kigen ambaye anaongoza oparesheni hiyo, amewahakikishia wenyeji kwamba polisi watahakikisha mifugo walioibwa wamerejeshwa na wahalifu waliohusika kukamatwa.&nbsp;