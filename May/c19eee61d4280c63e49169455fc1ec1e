Wazazi wawili kutoka eneo la bissil kaunti ya kajiado wanazuiliwa katika kituo cha polisi cha kajiado wakisubiri kufikishwa mahakamani hapo kesho kwa tuhuma za kumtesa mtoto wa miaka 3 kwa kumchapa, kumlisha kinyesi na kumfungia chumbani. Majirani wanadai kwamba mtoto huyo mvulana amekuwa akichapwa mara kwa mara na mamake wa kambo. maafisa wa afya ambao walikuwa wakitoa chanjo ya polio ndio walibaini kisa hicho, ambapo maafisa wa polisi waliarifiwa na kuwatia mbaroni wawili hao. kamanda wa polisi kaunti ndogo ya kajiado ya kati daudi loronyokwe amethibitisha kisa hicho. kwa sasa mvulana huyo amepewa hifadhi katika makao ya watoto huko kajiado.